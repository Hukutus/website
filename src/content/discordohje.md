---
title: Turun Wappuradio
draft: false
layout: index.html
---

# Ohje Discordin käyttöön juontajakoulutusta varten

[Lataa Discord tästä](https://discordapp.com/)

Voit käyttää Discordia suoraan selaimen kautta tai lataamalla Discord appin laitteellesi.

Rekisteröitymistä ei vaadita. Voit vain klikata ohi jos Discord pyytää sähköpostiosoitettasi ja ehdottaa "claim your 
account". Huomaa, että rekisteröitymättömänä et välttämättä pääse enää myöhemmin tarkastelemaan käymiäsi keskusteluja.

## Juontajakoulutuksen serverille liittyminen

Osoite [tinyurl.com/juontajakoulutus](https://tinyurl.com/juontajakoulutus) ohjaa suoraan serverillemme.

<div class="ScreenshotContainer">
  <img alt="Kuva kirjautumisesta" src="kirjautuminen.png" />
</div>

Toivomme juontajien valitsevan nimimerkin tyyliin "juontaja / ohjelma" eli esimerkiksi "Konsta / Nänniradio" 
kommunikaation helpottamiseksi. Continue-nappia pääset painamaan vakuutettuasi että olet lukenut palvelun käyttöehdot.

Seuraavaksi Discord todennäköisesti pyytää sähköpostiosoitettasi jotta voisit rekisteröidä tunnuksesi. Jos et aio 
myöhemmin käyttää Discordia, voit halutessasi ohittaa tämän kohdan klikkaamalla taustaa.

## Serverillä

<div class="ScreenshotContainer">
  <img alt="Kuva serveriruudusta" src="serveri.png" />
</div>

Ruudulla on heti paljon asiaa. Olennaisin on tässä korostettu vihreällä laatikolla.

Oikeassa laidassa näet kaikki serverillä olevat, myös itsesi!

Keskellä näkyy valitsemasi tekstikanavan sisältö ja myöhemmin infoon liittyvä diaesitys, josta lisää myöhemmin.

Vasemmassa laidassa on serverilistaus, jossa pitäisi näkyä ihana Turun Wappuradio-logo.

Vihreän laatikon sisällä on listattuna kaikki serverin sisältö. Tekstikanavalta toiselle pääsee siirtymään listausta 
klikkaamalla. Puhekanavaa klikatessasi avautuu puheyhteys KAIKKIIN kyseisessä huoneessa oleviin. Yhteyden saa suljettua
painamalla aktiivisesta yhteydestä ilmoittavaa luurin kuvaa (ilmestyy näkyviin laatikon alalaitaan puheyhteyden ollessa
päällä).

Laatikon alalaidassa näet oman nimimerkkisi sekä numerosarjan, joka on käyttäjätunnuksesi. Nimimerkkiä voit vaihtaa 
asetuksissa, joihin pääset painamalla hammasrattaan kuvaketta (vihreän laatikon oikeassa alakulmassa).

Pääset kuuntelemaan infotilaisuutta liittymällä puhekanavalle "juontajakoulutus". Suosittelemme myös valitsemaan 
tekstikanavan #juontajakoulutus, jolloin voit osallistua keskusteluun myös kirjoittamalla. Diashown saat näkyviin 
painamalla käyttäjälistassa tilaisuuden aikana näkyvää punaista "live" kuvaketta, todennäköisesti käyttäjän "Konsta 
/ Toimitus" kohdalla. Lisäksi diat lähetetään juontajille sähköpostitse joten kaikkea ei tarvitse saman tien sisäistää.

Ota muut kanavalla olijat huomioon käyttämällä "mute" toimintoa nimimerkkisi vieressä jos huomaat nimesi ympärille 
ilmestyvän vihreän reunuksen silloinkin, kun et tarkoituksella puhu mikrofoniisi. Etäyhteydessä muilta käyttäjiltä 
tulevat hälyäänet voivat olla todella häiritseviä. Voit myös käyttää tekstikanavaa kysymysten tekemiseen infon aikana 
sekä sen jälkeen.