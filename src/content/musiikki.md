---
title: Turun Wappuradio
draft: false
layout: guide.html
---

# Musiikin soittaminen radiossa

Gramex ja Teosto myöntävät meille luvat musiikinsoittoon,  ja vaativat laillisesti ostetun musiikin käyttöä. Musiikkia ei saa soittaa suoratoistopalveluista. *Ei siis Spotifya tai YouTubea.* Laillisesti ostetut CD-levyt ja digitaalinen ostettu musiikki ovat sallittuja. Wappuradion soppari *ei rajoita* musiikin soittoa vuonna 2020, joten nyt saat soittaa vaikka kaksi tuntia Cheekkiä jos niin tahdot.

## Musiikin rippaaminen CD-levyltä

CD-levyn tulee olla virallisesti julkaistu versio, itse tehdyt kotialbumit eivät kelpaa tähän tarkoitukseen. Levyn ei tarvitse olla sinun, vaan kaverilta lainattu kelpaa yhtä hyvin. Myös kirjastost lainatut levyt kelpaavat oikein hyvin, ja kirjastoa kannattaakin suosia mahdollisimman paljon, sillä Turun kirjastoissa on oikeasti hyvin kattava musiikkivalikoima. CD-levyiltä ripattavan musiikin tulee äänenlaadullisista syistä olla häviöttömästi pakatussa FLAC-tiedostomuodossa (tiedostopääte .flac). [Rippausohjeet Windows-koneille löytyvät täältä](/windowsrippaus.html), Mac-koneille ohjeet ovat tulossa myöhemmin.

## Digitaalisesti ostetun musiikin käyttö

Digitaalisesti ostetun musiikin tulee olla äänenlaadullisista syistä tiedostomuodoltaan FLAC (häviötön pakkaus), kuten CD-levyltäkin ripatessa. Jotta voimme varmistua siitä, ettei musiikki ole laittomasti ladattu, tarvitsemme tositteen musiikkitiedoston alkuperästä. Tositteeksi riittää ostokuitti. Mikäli haluat soittaa kaverisi bändiltä saatua musiikkia, jota ei ole julkaistu virallisilla kanavilla, esitä tositteena artistin myöntämä lupa musiikin soittoon. Älä siis ryhdy imuroimaan P2P-verkosta musiikkia, koska laitonta as fuck ja soittaminen vielä laittomampaa.
Kun olet saanut kerättyä itsellesi laillisesti ostettua musiikkia FLAC-pakkausmuodossa kaikkine tarvittavine tositteineen, lähetä se meille alla olevan kaavakkeen kautta pakattuna ZIP-tiedostoksi.

<div class="ButtonContainer">
<a href="https://docs.google.com/forms/d/e/1FAIpQLSetqnhzrpfOdbkaK4GmUHTGFMZH0h6NBMeKESC4rQEh3JqatA/viewform?usp=sf_link">
Musansyöttö
</a>
</div>

## Löytyykö haluamasi musiikki kaupungin kirjastoista?

Tänä keväänä meillä on käytössä myös Kirjasto-Iiro, joka hakee ja rippaa levykannasta puuttuvia levyjä kirjastosta.
Täytä alla oleva kaavake ja Kirjasto-Iiro hoitaa loput. Kirjasto-Iiro on karanteenissa kirjastojen aukeamiseen saakka,
mutta rippailtavaa saa toki silti ehdottaa.

<div class="ButtonContainer">
<a href="https://docs.google.com/forms/d/e/1FAIpQLSenV00_NDnDBw1lgZn1z2jGmnyWi5RPRKm34RG_Zn5vfb7IMA/viewform?usp=sf_link">
Rippauspalvelu
</a>
</div>

## Jinkkujen tekeminen

Jinkku eli jingle on se lyhyt radiomainos, joissa sanotaan ohjelman nimi.
Turun Wappuradiolla on musiikin esittämisoikeus, mutta ei käyttöoikeutta. Tämä tarkoittaa sitä, että jinkuissa ei saa käyttää tekijänoikeuden alaisia kappaleita tai niiden osia. Onneksi internetistä löytyy tekijänoikeusvapaita ääniä, joita voit käyttää jinkussasi, esimerkiksi [freesound.org](https://freesound.org/).

Normaalisti Wappuradio tuottaisi ohjelmallenne ideoimanne jinkut, mutta poikkeustilanteesta johtuen joudumme tänä vuonna jättämään sen tekemättä. Voit tehdä jinkkuja itsekin, mikäli omistat mikrofonin ja hieman editointitaitoja (toimitus suosittelee editointiin ilmaista [Audacityä](https://www.audacityteam.org/)). Lähetä valmis jinkkusi sähköpostitse tarkistettavaksi WAV-muodossa osoitteeseen *musiikki[at]turunwappuradio.com*. 
 
*Ohjelmajinkku ei kuitenkaan ole missään nimessä pakollinen, ja ohjelman voi tehdä aivan hyvin ilmankin, joten ei kannata hätääntyä jos jinkkua ei saa itse tehtyä.*

## Musiikkikirjasto

Digitaalisesta musiikkikirjastostamme löydät musiikkia, jota olemme jo hankkineet soitettavaksi radioon. Katso haun avulla, löytyykö lempikappaleesi jo kirjastosta!

Kirjaston suuresta koosta johtuen, näytämme lähtökohtaisesti vain 100 ensimmäistä kappaletta, voit kuitenkin klikata "Näytä kaikki" saadaksesi kaiken sisältömme näkyviin.
